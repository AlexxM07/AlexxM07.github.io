<!doctype html>
<html>
<head>
	<meta charset="utf-8">
	<link href="Nobel.css" rel="stylesheet" type="text/css">
	<title> Harry martinson </title>
</head>

<body>
	<div id="storbox">
		<header>
<figure>
<h1> Nobelpristagare Harry Martinson </h1>
</figure>
		</header>
		<nav>
        	<ul>
            	<li><a href="Nobel.html">Startsida</a></li>
            	<li><a href="harrym.html">Harry Martinsson</a></li>
            	<li><a href="Selma.html">Selma lagerlöf</a></li>
            	<li><a href="ErikAxelKarlfeldt.html">Erik Axel Karlfeldt</a></li>
            </ul>
        </nav>
		<article>
<p>
Harry Edmund Martinson, född 6 maj 1904 i Jämshög i Blekinge, död 11 februari 1978 i Stockholm, var en svensk författare. Han mottog Frödingstipendiet 1947 och Nobelpriset i litteratur 1974, tillsammans med Eyvind Johnson - den hittills (2017) senaste gången som ett nobelpris i litteratur har delats mellan två personer. Martinson var ledamot av Svenska Akademien (stol nr 15) från 1949.
</p>

<p>
Biografi
Martinson miste sina föräldrar i sina tidiga år: Han var endast sex år gammal när hans far, Martin Olofsson, avled i lungtuberkulos 1910 och modern emigrerade ett år senare till Oregon i USA. Modern bosatte sig i Portland, och den kvarlämnade Harry ackorderades ut på socknen som fosterbarn – ett öde som i viss mån liknade Viktor Rydbergs, en författare som för övrigt liksom Rudyard Kipling, Joseph Conrad och Lev Tolstoj tillhörde Martinsons litterära förebilder. Han genomgick sex år i folkskola, bland annat i Alltidhults skola i Blekinge. Till minne av hans år där utdelar Harry Martinson-sällskapet Alltidhultstipendiet. Martinson var en kort tid på ett barnhem i Göteborg och vid Skeppsgossekåren i Karlskrona.
</p>
<p>
Han arbetade sedan en tid vid Jonsereds Fabriker på bruksorten Jonsered. Vid sjutton års ålder gick han till sjöss och seglade jorden runt, bland annat till Brasilien och Indien, men måste på grund av lungsjukdom gå i land för gott år 1927. Både under sjömansåren och efteråt gick han tidvis på luffen. Såväl föräldralösheten som erfarenheterna som sjöman och luffare satte tydliga spår i hans författarskap. Hans idé om "Världsnomaden" som presenterades i en essä i början av 1930-talet präglade mycket av hans diktning.
Martinson debuterade den 27 augusti 1927 med dikten "Sanningssökare" i tidningen Arbetaren. Han medverkade i antologin Fem unga 1929 och samma år kom bokdebuten med diktsamlingen Spökskepp. Han fick sitt genombrott med diktsamlingen Nomad 1931. Med reseskildringarna Resor utan mål (1932) och Kap Farväl! (1933) fick han sitt stora genombrott även som prosaförfattare. Han lovordades för sitt pregnanta och djärvt associationsrika språk.</p>
<p>
Från denna tid förändrades hans position. Det starka behovet av uppskattning och ökande krav på politiskt engagemang gjorde att den tidigare uppburne Martinson nu ansåg sig "skriva i katakomberna". Resultatet, De tusen dikternas bok, ämnade han inte publicera under sin livstid. Några verk nådde ändå offentligheten. 1964 uruppfördes teaterpjäsen Tre knivar från Wei på Dramaten i regi av Ingmar Bergman och han utgav även ett par prosaböcker med naturimpressioner. I början av 1970-talet övergav Martinson sina betänkligheter mot att utge fler diktsamlingar och utkom med Dikter om ljus och mörker (1971). Den följdes av en samling naturdikter Tuvor (1973).
</p>
<p>
Harry Martinson tilldelades 1974 Nobelpriset i litteratur med motiveringen "för ett författarskap som fångar daggdroppen och speglar kosmos". Han delade priset med Eyvind Johnson. Vid prisutdelningen framhävde Karl Ragnar Gierow i sitt tal att Johnson och Martinson var "representativa för det uppbåd av proletärförfattare eller arbetardiktare, som på bred front bröt in i vår litteratur inte för att härja och plundra utan för att berika den med sina förmögenheter". Prisutnämningen kritiserades hårt från flera håll. Främst för att Svenska Akademien hade utsett två av sina egna ledamöter till pristagare.
</p>
<p>
Martinson var gift med författaren Moa Martinson åren 1929–1941 och med Ingrid Lindcrantz från 1942.
Harry Martinson är begravd på Silverdals griftegård i Sollentuna församling.
Harry Martinson har givit namn åt Harry Martinsons gata på Kungsholmen och Harry Martinsons väg i Gnesta.
</p>
        
<p>
	Harry Martinsons barndom i fattiga omständigheter hindrade inte att
	han blev en av Sveriges absolut främsta författare. I &quot;Nässlorna blomma&quot; har han skapat en märklig
	barndomsskildring med utgångspunkt från sina erfarenheter som &quot;sockenbarn&quot;. Det var barn som
	togs om hand av den som krävde minst betalning av den tidens socialomsorg, fattigvården.
<br>
	Ljuset i Martinsons barndom var skolan och där skolläraren Staf, som såg pojkens begåvning och
	uppmuntrade honom. Martinson gav sig ut på sjön, erfarenheter som bland annat gav inspiration till
	&quot;Kap Farväl&quot; en märklig bok med stark poetisk känsla i prosan.
</p>
<p>

	En av Harry Martinsons överlevnadsstrategier var att undvika konflikter. Det har
	berättats om hur en präst som träffade honom blev övertygad om att Martinson var en varmt
	troende kristen, något som knappast var fallet. 

</p>
<p>

	1956 kom &quot;Aniara&quot;, diktsamlingen som kom att ge
	Martinson världsrykte. Men det är viktigt att förstå att Martinson bara använt rymdskeppet som en
	arena för viktiga frågor om människans överlevnad här på jorden. I diktsamlingen finns djupa insikter
	om människans natur och ofta en djup pessimism, men om vi tar till oss budskapet i Aniara finns en
	räddning, anser många Martinson-vänner.

</p>
			<section>
			</section>
		</article>
			<aside>
            <img src="http://majorna.nu/images/inklistrad%20bild%20500x716.jpg?crc=12397746.jpeg" width="322" height="456">
            <figcaption> Harry Martinson </figcaption>
			</aside>
		<footer>
  <hr>
<i>Källa: <a href="https://alchetron.com/Harry-Martinson-1337884-W" target="_blank">Harry Martinson</a></i>
       	</footer>
        
		</div>
    
	</body>

</html>